---
title: "Burujabetza teknologikoa, ikuspegi kritikoa eta gaitasun digitala"
subtitle: 'Hezkuntzan Librezale Topaketetako 2. saioa: "Burujabetza teknologikorako hezkuntza irudikatzen"'
slug: "burujabetza-kritika-gaitasuna-hel-topaketak"
summary: ""
authors: []
tags: ["HeL", "hezkuntza", "gaitasun digitala"]
categories: []
date: 2020-06-19T18:03:50+02:00
lastmod: 2020-06-19T18:03:50+02:00
featured: false
draft: false

# Featured image
# To use, add an image named `featured.jpg/png` to your page's folder.
# Focal points: Smart, Center, TopLeft, Top, TopRight, Left, Right, BottomLeft, Bottom, BottomRight.
image:
  caption: "2020ko ekainean ospatutako Hezkuntzan Librezale Topaketak"
  focal_point: ""
  preview_only: false
  placement: 3

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []
---

Atzo, [Dabid Martinez](https://laborategia.eus) eta Alex Gabilondorekin batera eta [Nora Salbotx](https://mastodon.eus/@construktsia)ek gidatuta, Hezkuntzan Librezale Topaketetako bigarren saioan parte hartu nuen, eta aukera aprobetxatuko dut bertan esandakoak prestatzeko erabilitako oharrak blogerako argitalpen honetan ere jasotzeko.<!--more--> Hemen atzoko saioa:

<div style="width:560px;margin:1em auto;">
<iframe width="560" height="315" sandbox="allow-same-origin allow-scripts allow-popups" src="https://peertube.social/videos/embed/18c5058c-9586-4a01-b40f-caa70c9bd75b" frameborder="0" allowfullscreen></iframe>
</div>

{{% alert note %}}
Lehen saioko grabaketa ere ikusgai dago: 

[Zelan bizi izan du konfinamendua hezkuntza komunitateak](https://peertube.social/videos/watch/65aef436-14b0-4c42-885a-27586e065dc7)
{{% /alert %}}

<!--
Erabiltzaile/ezagutzaile:

- Joan den asteko saioan aipatu zuen Juan Ezeizak:
    + Chromebook bitartez ikasten duten ikasleei (guztia lainoan, Chrome nabigatzailearen bitartez...) **unibertso mugatua** eskaintzen zaie; 
    + ez dute ikasten programa bat instalatzen, edo lokalean, bere makina fisikoan lan egiten
    
> Chromebook: bakarrik lainoan, guztia Chrome nabigatzailearen bitartez. Ezin da aplikaziorik instalatu

> Oso goiz hasten badira, ikasleek ez dute ikasten programa bat instalatzen, ez dakite zer den modu lokalean gordetzea artxiboak...

> Ordenagailu "normalak" erabili eta ez dute oso ondo ulertzen. Unibertso mugatua ikasleentzat.
-->

Lehenik eta behin, burujabetza teknologikoa irudikatzen hasi ahal izateko aldez aurretiko baldintza bat ikusten dut: {{< hl >}}teknologia kutxa beltz gisa{{< /hl >}} interpretatu eta ulertzearena. [Kutxa beltza](https://eu.wikipedia.org/wiki/Kutxa_beltz_(sistema)) zientziako hainbat alorretan erabiltzen den kontzeptua da, barne funtzionamendua ezezaguna egiten zaigun edozein gailu, objektu edo sistema adierazteko; guk input bat eman, eta kutxa beltzak output bat bueltatzen digu. Ez dugu oso ondo ezagutzen, ez ulertzen, barruan zer gertatzen den, nola aldatzen den guk emandako inputa output bihurtzeko.

Lehen saioan aipatu zen nola informatika ikastea pasa den Microsoft Windows eta Office ikastea izatetik, Google ikastea izatera. Kutxa beltzaren ideiarin jarraituz, aldaketak ez du esfortzu handirik eskatu: bi kutxek (Microsoftek eta Googlek) pareko emaitzak ematen dizkigute, eta beraz erraza gertatzen zaigu bat erabiltzetik bestea erabiltzera pasatzea.

<!--
- Honek zabaltzen du teknologia **kutxa beltza** denaren ideia.
    - Kutxa beltza zientziako hainbat alorretan erabiltzen den kontzeptua da. barne funtzionamendua ezezaguna egiten zaigun edozein gailu, objektu edo sistema adierazten du. 
    - Guk input bat eman eta kutxa beltzak output bat bueltatzen digu.
    - Ez dugu oso ondo ezagutzen, ezta ulertzen, barruan zer gertatzen den, nola aldatzen den guk emandako inputa output bihurtzeko.
- Joan den astean aipatzen zen baita ere, nola informatikan pasa garen Windows / MS Office ikastetik, Google ikastera (bidean hardware-ari buruz ikasteari ere utzi diogu, baina hori beste kontu bat da);
    - kutxa beltzaren ikuspegiarekin jarraituz, aldaketak ez du esfortzu handirik eskatu, bi kutxek (MS / Google) pareko emaitza ematen baitigute, eta beraz erraza egiten zaigu bat erabiltzetik bestea erabiltzera pasatzea
    - erraztu egin da, baina menpekotasuna areago egin da neurri berean
    - beste arloetan ere gertatu da: 
        - kotxeetan adibidez, aitonak lija papera eramateko esaten zidan, bateriaren borneak noizean behin garbitu behar zirelako; gaur egungo kotxe hiper-elektroniko batean ez litzaidake burutik pasa ere egingo halakorik egieta (zalantza daukat egiterik izango nukeen ere). Edo bonbillak, ez dakit gidabaimena ateratzeko azterketatik kendu ote duten eramatearen beharrezkotasuna, baino geroz eta kotxe gutxiagotan aldatu dezake norberak bere bonbilla.
        - mugikor askotan adibidez bateria norberak aldatzerik ez dago

<!--    - beraz, kutxaren manipulazioa guretzako antzekoa den bitartean, eta lortzen dugun emaitza gutxi gora behera esperotakoa den neurrian, ez da kostatzen kutxaz aldatzea-->
<!--
Kutxa beltzaren ideia, _blackboxing_: https://en.wikipedia.org/wiki/Blackboxing
-->

Esan liteke batetik bestera pasatzean tresna digitalen erabilera erraztu egin zaigula, baina aldi berean honek **menpekotasuna areagotu egin du** neurri berdinean. Kutxa beltz aldaezin/ukiezin hauetarako bidea ez da IKTen alorrean bakarrik gertatu: mugikorrei dagokienez, adibidez, zaila da gaur egun bateria norberak aldatzeko aukera duen gailuren bat aurkitzea. Baita kotxeetan ere. Aitonak erakutsi zidan lija papera eramaten, bateriaren borneak noizean behin horrekin garbitu behar omen zirelako; gaur egungo kotxe hain elektroniko batean, ez litzaidake burutik pasa ere egingo halakorik saiatzea &mdash; zalantza daukat egiterik izango ote nukeen ere.

<!--
- bitarte horretan, tresnak geroz eta _errazagoak_ bihurtzen joan dira, _intuitiboak_ da asko erabili izan den hitz bat, kasi bakarrik ikasten direla adierazteko... eta ahazten joan gara hor kutxa bat dagoenik ere
- kutxa beltza **gardena** bihurtu da, baina ez kutxa bera bakarrik, baizik eta barruan daraman mekanismoa ere bai; ikustezin bihurtu da. Input bat eman eta outputa espero dugu kasi emaitza "naturala" balitz bezala, eta teknologiarekin ditugun hartu-emanak "naturan gertatuak" balira bezala ulertzen hasiak gara: 
    - sugarra ikutzen badut erre egingo naiz, eta Android mugikorra erabiltzen badut Google-k gordetzen ditu egiten ditudan nondik norakoak, eta nahi badut mapan ikus ditzaket.
    - erabiltzen dugun hizkuntzak ere areagotu egiten du "naturalizatze" hau: "Gmail bat bidaliko dizut" esaten dugunean, "email bat" beharrean; edo "Google-n bilatu", "bilatzailean" beharrean, edo "Worden egin", "testu prozesatzaile batean" beharrean, edo "Windowsen" "sistema eragilean" beharrean...
    - barneratzen dugu (eta zabaltzen dugu) modu bat eta bakarra dagoela gauzak egiteko: Gmailek markatzen du posta elektronikoaren estandarra, edo Excelek markatzen du kalkulu orriena etab. 
    - Hau da agian teknologia enpresa handi hauen lorpenik handiena, "beste aukerarik" egon daitekeenik ere ez baitugu irudikatzen
    - Gehienek "Internet Explorer" erabiltzen zutenean, kosta zitzaidan konturatzea nik ikasgelan "Internet" esaten nuenean, ikasleek "Internet Explorer" ulertzen zutela; eta internet bitartez egin zitezkeen gauzak lantzen genituenean (FTP, p2p, posta elektronikoa...) ez zuten ulertzen, ze "Internet Explorer"en ez zegoen horrelakorik egiteko aukerarik
    - Gaurkotuago, aurten bertan, ikasleei galdetuta "lainoa" zer den... beste norbaiten ordenagailua dela jakin beharrean, askok ideia "etereo" bat zuten, "hor nonbait interneten" dagoen zerbait, ez fisikoa kasi
    - horrela ulertzen dira adibiez joan den astean aipatzen zen harridura: guraso batzuk Google kontua nahi ez zutela esan zutenean, irakasleek "zergatik?"
-->

Tresnak _errazagotzen_ joan dira, beraz: _intuitiboak_ izan da asko erabili izan den hitz bat, kasik euren burua irakasten dutela adierazi nahi izateko edo. Prozesu horretan, bada, ahazten joan gara esku artean ditugun tresnak hor daudenik ere. {{< hl >}}Kutxa beltza gardena bihurtu da{{< /hl >}}: ez kutxa bera bakarrik, barruan daraman mekanismoa ere bai. Erabat {{< hl >}}ikustezina{{< /hl >}}. Input bat eman eta outputa espero dugu emaitza "naturala" balitz bezala kasik, eta teknologiarekin ditugun hartu-emanak "naturan gertatuak" balira bezala ulertzen hasiak gara: sugarra ikutzen badut erre egingo naiz; Android mugikorra erabiltzen badut Googlek gordetzen ditu egiten ditudan nondik norakoak, eta nahi badut mapan ikus ditzaket.

Erabiltzen dugun hizkuntzak ere areagotu egiten du "naturalizatze" hau: "Gmail bat bidaliko dizut" esaten dugunean, "email bat" beharrean; edo "Googlen bilatu", "bilatzaile batean" beharrean, edo "Worden egin", "testu prozesatzaile batean" beharrean, edo "Windowsen" "sistema eragilean" beharrean... Barneratzen dugu (eta hedatzen dugu) modu bat eta bakarra dagoela gauzak egiteko, eta horrela Gmailek markatzen du posta elektronikoaren estandarra, edo Excelek markatzen du kalkulu orriena, eta abar.

Nire ustez hau da, hain zuzen, teknologia enpresa handien lorpenik handienetakoa, **beste aukerarik egon daitekeenik ere ez baitugu irudikatzen**. Ikuspegi honek ulertaratzen du, adibidez, guraso batzuek euren seme-alabei Google konturik sortzerik nahi ez dutela adieraztean, horrek sortzen duen harridura (irakasleengan, edo beste gurasoengan). Zergatik pasako litzaioke norbaiti burutik halako zerbaiti uko egitea?

<!--
- eta zein da arazoa? Kutxa beltz ikustezin horren barruan dagoen mekanismoak, algoritmoak, zein output jasoko dugun moldatu eta itxuratzen dutenak, ez direla "naturan aurkituak"; ez dira neutralak. Gutxienez, kasurik onenean, partzialak/alderdikoiak dira (sesgo/bias) eta sortu dituztenen aurreritziak errepikatzen dituzte (ikerketa ugarik adierazi dute > irudi ezagupenerako algoritmoak: arrazismoa; lana bilatzeko tresnak: sexismoa). Txarrenera, gure jokamoldea manipulatzeko diseinatzen dira zuzenean (Cambridge Analytica/Facebook/Donald Trump)
- Opakotasun/ikusezintasun horrek:
    - **gaitasunak lantzea asko mugatzen du**: ezin dugu erabiltzen dugun tresna barrutik ikusi, desmontatu eta berriro eraiki, ikasketarako hain eragingarria dena; beraz, zalantzan jartzen dut Googleena bezalako ekosistema itxi hauek zein neurritan lagundu baino, mugatu egiten duten ikasleen gaitasun digitalaren lanketa, gizarte digital batean autonomiaz moldatzeko gai izango badira hain beharrezko izango duten gaitasuna, hain zuzen;
    - COVID? > kate berriak jarri dizkiogu gure buruari...
    - baina batez ere, hasieran aipatzen zenuen **kritikotasuna galarzten du erabat**, kritiko zerekin? izan behar dugun ere ez baitugu sumatzen, ez dugulako beste egiteko modurik irudikatzen
- hau oso kezkagarria iruditzen zait, irakasle, ikertzaile, guraso eta hiritar bezela

-->

Arrazoiak badira, eta ez pisu gutxikoak gainera. Kutxa beltz ikustezin horien barruan dauden mekanismoak, algoritmoak, zein output jasoko dugun moldatu eta itxuratzen dutenak, ez dira "naturan aurkituak"; **ez dira neutralak**. Kasurik onenean, partzialak/alderdikoiak dira eta sortu dituztenen aurreritziak errepikatzen dituzte (ikerketa ugarik adierazi dute[^1] irudi ezagupenerako algoritmoek, adibidez, arrazismoa hedatu izan dutela[^2], edo lana bilatzeko tresnek, sexismoa[^3]). Txarrenera, gure jokamoldea manipulatzeko diseinatzen dira zuzenean (Cambridge Analytica/Facebook/Donald Trump aferak[^4] irudikatzen duen bezala).

{{< figure src="googlevision.png" title="2020ko apirilaren 3an, Google Vision Cloud zerbitzuak emaitza erabat desberdinak ematen zituen irudiari gainetik geruza bat gehitu ondoren. Iturria: Kaiser-Bril (2020)" numbered="false" lightbox="true" >}}

Alde batetik, tresna digitalen _ikustesintasun_ horrek {{< hl >}}gaitasun digitalak lantzea asko mugatzen du{{< /hl >}}. Ezin ditugu erabiltzen ditugun tresnak barrutik ikusi, desmontatu eta berriro eraiki (ikasketa prozesurako hain aberasgarria dena). Horregatik uste dut Googlena bezalako ekosistema itxi hauek lagundu baino, mugatu egiten dutela ikasleen gaitasun digitalaren lanketa. Gizarte digitalizatu batean autonomiaz eta arduratsu moldatzeko gai izango badira, ezinbestekoa izango dute gaitasun hau.

Baina beste alde batetik, eta batez ere, {{< hl >}}ikuspegi kritikoa galarazten du erabat{{< /hl >}}, kritiko zerekin izan behar dugun ere ez baitugu sumatzen, ez baitugu beste egiteko modurik ikudikatzen.

Hau guztia oso kezkagarria iruditzen zait irakasle eta ikertzaile naizen aldetik, baina are kezkagarriago, guraso eta hiritar naizen aldetik.

Espero dut topaketetan izan dugun elkarrizketa gogoetarako abiapuntu izan dadila.

<!-- 
"Gurasoek ez dute ardurarik eskolan, baina gurasoek badute botere haundia"
-->

[^1]: James Zou eta Londa Schiebinger (2018). [AI can be sexist and racist — it’s time to make it fair](https://www.nature.com/articles/d41586-018-05707-8?source=post_page-----817fa60d75e9----------------------&fbclid=IwAR0iajZ2WRp7mlrW4gy10X1jsmJLvRH-8blaSI0vGO_OMK05yJBW2X2FevI). _Nature_ 559, 324-326. doi: `10.1038/d41586-018-05707-8` 
[^2]: Nicolas Kayser-Bril (2020). [Google apologizes after its Vision AI produced racist results](https://algorithmwatch.org/en/story/google-vision-racism/), _Algorithm Watch_
[^3]: Rachel Kraus (2018). [Amazon used AI to promote diversity. Too bad it’s plagued with gender bias](https://mashable.com/article/amazon-sexist-recruiting-algorithm-gender-bias-ai/?europe=true), _Mashable_
[^4]: Paul Lewis eta Paul Hilder (2018). [Leaked: Cambridge Analytica's blueprint for Trump victory](https://www.theguardian.com/uk-news/2018/mar/23/leaked-cambridge-analyticas-blueprint-for-trump-victory), _The Guardian_
